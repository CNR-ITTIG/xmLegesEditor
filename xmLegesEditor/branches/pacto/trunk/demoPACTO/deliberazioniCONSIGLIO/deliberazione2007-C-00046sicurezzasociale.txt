COMUNE DI FIRENZE
______________________
DELIBERAZIONE DI CONSIGLIO
Numero: 2007/C/00046 - Proposta N. 2007/00459
Data Adozione: 16/07/2007
Oggetto: Consorzio Società della Salute di Firenze - Approvazione Bilancio di esercizio
2006 e Bilancio preventivo 2007.
Ufficio: Direzione Sicurezza sociale
Relatore: Graziano Cioni
Esecutività: 16/07/2007
Data pubblicazione: 30/07/2007
- O M I S S I S -
I L C O N S I G L I O
Premesso che:
- con deliberazioni Consiglio Comunale n. 919/121 del 17 novembre 2003 e del Direttore Generale
dell’Azienda Sanitaria di Firenze n. 814 del 28/11/03 sono stati approvati la Convenzione costitutiva
e lo Statuto del Consorzio pubblico tra Comune di Firenze e Azienda Sanitaria di Firenze
denominato “Società della Salute di Firenze”;
- a seguito della stipula, in data 26/07/04, della Convenzione costitutiva da parte degli enti consorziati
con propria deliberazione n. 1 del 30/07/04 si è insediata la Giunta Consortile e sono stati nominati i
componenti dell’Esecutivo;
- con la sottoscrizione della convenzione costitutiva, la SdS è subentrata agli enti consorziati nelle
funzioni di indirizzo, programmazione e governo delle attività socio assistenziali, socio sanitarie,
sanitarie territoriali e specialistiche di base di rispettiva competenza nel territorio corrispondente alla
zona-distretto di Firenze;
- con deliberazioni del Consiglio Comunale n. 50 del 17.7.2006 e del Direttore Generale dell'Azienda
Sanitaria di Firenze n. 542 del 19.7.2006 è stata prorogata, fino al 31.12.2007, l'attività sperimentale
del Consorzio ed è stata altresì disposta la proroga parziale dell'Accordo di Programma
Comune/Azienda Sanitaria di Firenze sottoscritto in data 29.12.2000;
- in data 25 luglio 2006 sono state sottoscritte, da parte degli enti consorziati, le modifiche ed
integrazioni alla Convenzione costitutiva, approvate con i sopra citati atti del Consiglio Comunale e
dall'Azienda Sanitaria;
- a seguito della riconferma dei suoi componenti, con propria deliberazione n. 6 del 26.7.2006 si è
insediata la Giunta Consortile e con deliberazione n. 7 del 26.7.2007 sono stati nominati i
componenti dell'Esecutivo;
Visti:
- l’art. 8 della sopra citata Convenzione, richiamato dall’art. 6, comma 2 dello Statuto consortile, in
base al quale gli enti consorziati approvano gli atti fondamentali del Consorzio, fra cui il Bilancio di
previsione annuale e il rendiconto della gestione;
- l’art. 12, comma 2, dello Statuto in base al quale la Giunta della SdS determina gli indirizzi generali
del Consorzio e approva (rectius adotta), fra gli atti obbligatori di governo, il Bilancio preventivo
annuale e il rendiconto della gestione;
- l’art. 24, comma 1, dello Statuto consortile il quale prevede che, per la gestione finanziaria,
economica e patrimoniale, nonché per il regime fiscale del Consorzio SdS, si applicano le norme
previste per le Aziende Speciali;
Richiamato l’art. 7 dell’all. A) all’Atto di indirizzo regionale per l’avvio della sperimentazione delle
Società della Salute, approvato con Deliberazione C.R.T. n. 155 del 24.09.2003, nel quale è previsto che “Il
Bilancio delle SdS è costituito dalle risorse ad esse conferite dagli enti associati e necessarie
all’espletamento delle funzioni” e ancora “un’ulteriore quota di finanziamento sarà assicurata dalla Regione
per supportare i costi iniziali di funzionamento della SdS”;
Preso atto della deliberazione G.R.T. n. 522 del 17.07.2006 avente ad oggetto “Delibera di G.R.T. n.
442 del 19.06.2006. Integrazione. Indicazioni alle Società della Salute per la prosecuzione della
sperimentazione per l’anno 2006”;
Preso atto inoltre delle deliberazioni G.R.T. n. 178/06 e n. 825/06 con le quali sono state attribuite
alla Società della Salute di Firenze le risorse del Fondo Sociale Regionale il cui impiego è programmato
attraverso lo strumento del Programma Operativo Annuale;
Vista la deliberazione della Giunta SdS n. 4 del 30.05.2007 con la quale sono stati adottati gli schemi
di Bilancio consuntivo 2006, corredato della Nota integrativa e della Relazione sulla gestione, nonché gli
schemi di Bilancio preventivo 2007, corredato della Relazione illustrativa, tutti allegati parte integrante e
sostanziale al presente atto, predisposti dal Direttore della SdS e redatti sulla base dei dati forniti dalle
strutture competenti dell’Azienda Sanitaria e del Comune di Firenze;
Vista, ai sensi dell’art. 30, comma 1 dello Statuto consortile, la relazione al conto consuntivo del
Collegio dei Revisori, allegata parte integrante al presente atto;
Preso atto che al Collegio dei Revisori è stato trasmesso, per opportuna conoscenza, lo schema di
Bilancio preventivo 2007, di cui al presente provvedimento, in merito alla quale non è prevista l’espressione
di parere obbligatorio da parte dell’organo di revisione;
Ritenuto pertanto di approvare gli schemi di Bilancio di esercizio 2006 e di Bilancio preventivo 2007
del Consorzio SdS di Firenze, con i relativi allegati, redatti secondo i criteri previsti per le aziende speciali,
tutti facenti parte integrante e sostanziale del presente atto (All. A,B,C,D,E,F);
Preso atto del parere favorevole relativo alla regolarità tecnica del presente provvedimento, ai sensi
dell’art. 49, I comma, del D.Lgs. 267/00, dando atto, altresì, che non è previsto il parere di regolarità
contabile in quanto il presente provvedimento non comporta impegno di spesa a carico o diminuzione di
entrata del bilancio comunale;
Visto lo Statuto del Comune di Firenze;
Visto il Decreto Legislativo 18/08/2000 n. 267;
D E L I B E R A
1) di approvare lo schema di Bilancio di esercizio 2006, nonché lo schema di Bilancio preventivo 2007
del Consorzio Società della Salute di Firenze con i relativi allegati, redatti secondo i criteri previsti
per le aziende speciali, tutti facenti parte integrante e sostanziale del presente atto (All. A, B, C, D,
E, F);
2) di dare atto che la Direzione Sicurezza Sociale provvederà ad adottare gli atti gestionali conseguenti
all’approvazione del presente atto;
3) di partecipare copia del presente atto al Consorzio Società della Salute di Firenze, all’Azienda
Sanitaria di Firenze e alla Regione Toscana.