                                       COMUNE DI FIRENZE
                                              ______________________
                            DELIBERAZIONE DI CONSIGLIO
                Numero:         2006/C/00077 - Proposta N. 2006/00776
        Data Adozione:          13/11/2006
                Oggetto:        Adozione della variante al P.R.G. relativa al progetto della Nuova viabilità di
                                Cascine del Riccio ex art. 17 della L.R. n. 1/2005.
                  Ufficio:      Direzione Urbanistica
               Relatore:        Gianni Biagi
             Esecutività:       16/12/2006
  Data pubblicazione:           06/12/2006
                                                  -OMISSIS-
                                               IL   CONSIGLIO
        Premesso che:
§  a seguito degli accordi procedimentali e protocolli d’intesa stato-regione siglati in sede delle conferenze
   di servizi del 21.04.1999, 01.06.1999 e 17.06.1999 per il potenziamento e messa in sicurezza
   dell’autostrada A1 nel tratto Firenze Nord – Firenze Sud e opere connesse, è stato elaborato da parte
   della Società Autostrade per l’Italia, in collaborazione con gli uffici del Comune di Firenze, il progetto
   preliminare della nuova viabilità in località Cascine del Riccio;
§  la Direzione Nuove Infrastrutture del Comune di Firenze in seguito all’esame del progetto preliminare,
   verificata la correttezza dei contenuti degli elaborati progettuali, ha trasmesso, con nota del 14 marzo
   2006, prot. n. 1189/37, alla Direzione Urbanistica del Comune di Firenze la richiesta di adeguamento
   dello strumento urbanistico;
§  lo stesso risulta in parziale difformità con le previsioni del vigente P.R.G. e pertanto è stato necessario
   avviare con delibera di Giunta Comunale n. 2006/G/00212 – 2006/00297 del 26 aprile 2006 il
   procedimento per la formazione della connessa variante urbanistica, ai sensi dell’art. 15 della legge
   regionale n 1 del 3.1.2005;
§  la citata deliberazione n. 212/297 e gli elaborati grafici e descrittivi ad essa allegati, sono stati inviati, ai
   sensi e per gli effetti dell’art.15 della LR 1/2005, alla Regione e alla Provincia;
§  l’avvio del procedimento si è perfezionato in conformità a quanto disposto dagli articoli 15 e 16 della
   legge regionale n. 1/2005, e pertanto può ora essere attivata la successiva fase di adozione della
   variante urbanistica proposta;
        Dato atto che:
§  inoltre, ai soli fini urbanistici, trattandosi di singola opera pubblica, ai sensi dell’art. 11 del D.P.R. n.
   327/01, Testo Unico Espropri, come modificato dal D.Lgs. n. 302/02, sono stati comunicati ai soggetti
   privati proprietari delle aree interessate dalla variante gli avvisi di avvio del procedimento;
§  in ordine a quanto sopra, il responsabile unico del procedimento, nella certificazione redatta ai sensi
   dell’art. 16 della Legge Regione Toscana n. 1 del 3.1.2005, n. prot. 5704/06/07 del 24.10.06, e allegata
   al presente atto quale sua parte integrante e sostanziale, ha dichiarato che nei termini di legge sono
   pervenuti:
    1.    ex art. 15 LR 1/95 un contributo della Provincia di Firenze, acquisito al protocollo della Direzione
          Urbanistica in data 17 luglio 2006, con il numero 39105/07, dove si esprime un parere favorevole a
          condizione;
    2. ex art. 11 del D.P.R. n. 327/01, sopra citato, numero 5 contributi di vario contenuto da parte dei
          soggetti privati interessati dalla variante;
§    dei contributi di cui al precedente punto è stato tenuto conto nella Relazione Tecnica Urbanistica
     allegata al presente atto a formarne sua parte integrante e sostanziale e di seguito citata;
§    che il Garante della Comunicazione, nominato con DD n. 3361 del 4.04.2006, ai sensi dell’art. 19 e ss
    della L.R. n. 1/05, ha reso noto al pubblico l’avvio del procedimento a far data dal 5 maggio 2006
    mediante la pubblicazione delle relative informazioni sulla Rete Civica del Comune di Firenze nella
    sezione “ambiente e territorio” all’interno della nuova rubrica “Garante della comunicazione”
    appositamente istituita e mediante comunicato stampa del 26 aprile 2006, come da rapporto n. prot.
    U/55751/06/07 del 17 ottobre 2006, allegato, ai sensi dell’art. 16 della LR 1/05 al presente atto quale sua
    parte integrante e sostanziale;
          Visto il progetto preliminare, come indicato in premessa, trasmesso alla Direzione Urbanistica in data
14 marzo 2006, già oggetto della delibera di avvio del procedimento n. 212/297 del 26.04.06, e la Relazione
Tecnica Urbanistica redatta dal Servizio Pianificazione e Grandi Progetti della Direzione Urbanistica, in
collaborazione con il Servizio Attività Geologiche e Impatto Ambientale della Direzione Nuove Infrastrutture,
allegata al presente atto a formarne sua parte integrante e sostanziale e preso atto dalla stessa che:
1.        l’area interessata dall’intervento ricade nelle seguenti sottozone:
     - parte in Sottozona E2: agricola di particolare interesse paesistico-ambientale;
     - parte in Sottozona F3: viabilità di progetto a raso;
     - parte in Sottozona G1p: verde pubblico e sportivo di progetto con simbolo di verde pubblico;
     - parte in Sottozona G1p: verde pubblico e sportivo di progetto con simbolo di attrezzatura sportiva;
     - parte in Sottozona G2p: attrezzature e servizi di progetto con simbolo di parcheggio;
     - parte in aree di tutela boscate e cespugliate;
     - parte in Sottozona H1: aree di verde privato e di pertinenza;
2.        la finalità che detta variante urbanistica persegue è quella:
     §              di apporre per la prima volta il vincolo preordinato all’esproprio ai sensi e per gli effetti di cui
          alla LR n. 30/05 e/o reiterare quei vincoli già apposti e decaduti per decorrenza quinquennale dei
          termini di legge, ricadendo queste ultime aree sotto la disciplina delle aree non pianificate di cui
          all’art. 9 del Testo Unico in materia edilizia approvato con il DPR 6 giugno 2001, n. 380;
     §              di consentire di attivare le procedure espropriative sulle aree necessarie all’esecuzione
          materiale dell’opera;
     §              di adeguare la destinazione di piccole e poco significative porzioni del territorio comunale in
          quanto ricadute conseguenti al progetto viario in oggetto, come indicato nel dispositivo;
3.        la porzione di territorio presa in considerazione rientra in parte nel perimetro del centro abitato
     definito dall’Amministrazione Comunale ai sensi dell’art. 17 della L. 765/67 con delibera di C.C. n.
     239/43 del 28.4.2003, e l’indennità di cui all’art. 39 del D.P.R. n. 327/01, Testo Unico Espropri, come
     modificato dal D.Lgs. n. 302/02, se e in quanto dovuta sarà a carico di Società Autostrade per l’Italia
     S.p.A in quanto, come risulta dagli accordi sottoscritti nel 1999, titolare della procedura relativa agli
     espropri;
          Dato atto che l’interesse pubblico alla realizzazione dell’opera di cui trattasi è tuttora concreto ed
attuale, trattandosi di intervento necessario a consentire di ottimizzare e di migliorare le condizioni ambientali
e territoriali della zona in quanto realizza un nuovo sistema viario locale, necessario per aggirare l’abitato di
Cascine del Riccio, e ad attuare gli accordi procedimentali stato-regione del 1999, citati in premessa,
sottoscritti con Società Autostrade per l’Italia S.p.A.;
       Dato atto altresì che:
§      il Comune di Firenze, con deliberazione consiliare n. 59/39 del 20.4.2004, ha adottato il Piano
     Strutturale di cui all’art. 9 della legge regionale n. 1 del 3.1.2005 e non è dotato del Regolamento
     Urbanistico di cui all’art. 10 della legge stessa;
§      la variante che si adotta con il presente provvedimento è coerente con le finalità e con gli obiettivi del
     Piano Strutturale adottato, come meglio specificato nella Relazione Tecnica Urbanistica citata;
§      la variante proposta non comporta riduzione delle dotazioni complessive degli standards di cui al D.M.
     2.4.1968 n. 1444;
§     la documentazione afferente la variante in oggetto è stata depositata presso l’Ufficio Regionale per la
     Tutela del Territorio in data 24 ottobre 2006;
§     la variante in oggetto è corredata dalla Valutazione degli Effetti Ambientali, secondo quanto previsto
     dalla deliberazione della Giunta Regionale n. 289 del 21.2.2005;
         Ritenuto pertanto di procedere, ai sensi dell’art. 17 della Legge Regione Toscana n. 1 del 3.1.2005,
all’adozione della variante urbanistica connessa al progetto preliminare dell’opera pubblica in argomento;
         Preso atto che è stato richiesto il parere del Consiglio di Quartiere n. 3, ai sensi dell’art. 49 dello
Statuto e dell’art. 27 del Regolamento dei C.d.Q.;
         Considerato che il suddetto Consiglio di Quartiere, in ordine alla richiesta di cui sopra ha espresso
parere favorevole con osservazioni;
         Visto l’art. 49 del D.Lgs. 18.8.2000 n. 267, e preso atto del parere di regolarità tecnica reso in ordine
al presente provvedimento, precisando che d questo non deriveranno diretti effetti contabili consistenti in
                                                 a
impegni di spesa o riduzioni di entrata in quanto all’intero finanziamento della spesa per la realizzazione
dell’opera farà fronte Soc. Autostrade S.p.A., come stabilito negli accordi siglati nel 1999 citati in premessa,
comprese eventuali indennità per la reiterazioni dei vincoli urbanistici preordinati all’esproprio;
         Vista la Legge Regionale n. 1 del 3.1.2005;
         Visto il DPR n. 327/2001 (T.U. Espropri), come modificato dal D.Lgs. 27.12.2002, n. 302 e la Legge
Regionale n. 30 del 17.2.2005;
                                                 DELIBERA
1) di adottare per tutti i motivi espressi in narrativa - ai sensi dell’art. 17 della legge regionale n. 1 del
3.1.2005 - una variante al P.R.G. vigente, relativa ad alcuni tratti della viabilità e aree circostanti in località
Cascine del Riccio con le seguenti modifiche:
 Da:                                                       A:
                                                           Sottozona F3: Viabilità di progetto a raso (art. 53
 Sottozona F3: Viabilità di progetto a raso
                                                           N.T.A.)
                                                           Sottozona F3: verde di corredo stradale (art. 53
 Sottozona F3: Viabilità di progetto a raso
                                                           N.T.A.)
                                                           Sottozona H1: aree di verde privato e di pertinenza
 Sottozona F3: Viabilità di progetto a raso
                                                           (art. 57 N.T.A.)
                                                           Sottozona F3: Viabilità di progetto a raso (art. 53
 Sottozona E2: agricola di particolare interesse
                                                           N.T.A.)
                                                           Sottozona F3: Viabilità di progetto in galleria (art. 53
 Sottozona E2: agricola di particolare interesse
                                                           N.T.A.)
                                                           Sottozona F3: verde di corredo stradale (art. 53
 Sottozona E2: agricola di particolare interesse
                                                           N.T.A.)
 Sottozona G1p: verde pubblico e sportivo di               Sottozona F3: verde di corredo stradale (art. 53
 progetto, con simbolo di attrezzatura sportiva            N.T.A.)
 Sottozona G1p: verde pubblico e sportivo di               Sottozona F3: Viabilità di progetto a raso (art. 53
 progetto, con simbolo di attrezzatura sportiva            N.T.A.)
                                                           Sottozona G1p: verde pubblico e sportivo di progetto
 Sottozona G1p: verde pubblico e sportivo di
                                                           di quartiere, con simbolo di verde pubblico (art. 55
 progetto, con simbolo di attrezzatura sportiva
                                                           N.T.A.)
 Sottozona G1p: verde pubblico e sportivo di               Sottozona F3: verde di corredo stradale (art. 53
 progetto, con simbolo di verde pubblico                   N.T.A.)
 Sottozona G2p: attrezzature e servizi di progetto,        Sottozona F3: verde di corredo stradale (art. 53
 con simbolo di parcheggio                                 N.T.A.)
                                                           Sottozona F3: Viabilità di progetto a raso (art. 53
 Aree di tutela boscate e cespugliate
                                                           N.T.A.)
                                                             Sottozona F3: verde di corredo stradale (art. 53
  Aree di tutela boscate e cespugliate
                                                             N.T.A.)
                                                             Sottozona F3: verde di corredo stradale (art. 53
  Sottozona H1: aree di verde privato e di pertinenza
                                                             N.T.A.)
il tutto come meglio descritto e specificato nella Relazione Tecnica urbanistica stessa, al fine di adeguare il
P.R.G. vigente all’assetto definitivo dell’opera pubblica di cui al precedente punto, precisando che all’interno
della tabella sono ricompresi anche gli adeguamenti della destinazione di piccole e poco significative
porzioni del territorio comunale in quanto ricadute conseguenti al progetto viario in oggetto;
2) di approvare gli elaborati di variante al P.R.G. redatti dal Servizio Pianificazione e Grandi Progetti, in
collaborazione con il Servizio Attività Geologiche e Impatto Ambientale della Direzione Nuove Infrastrutture,
allegati al presente atto a formarne parte integrante e sostanziale:
§             fascicolo unico contenente:
                  Relazione Tecnica urbanistica e suoi allegati;
      -
                  schede grafiche di variante al P.R.G.“disciplina del suolo e degli edifici” in scala 1:5.000;
      -
§             Relazione geologica di fattibilità e suoi allegati;
§             Scheda di certificazione indagini geologico-tecniche;
§             Scheda di certificazione studi idrogeologici e/o idraulici;
§             Attestazione di conformità dell’Atto Urbanistico agli esiti delle indagini geologico-tecniche
      depositate;
§             Valutazione degli Effetti Ambientali;
§             Certificato Responsabile Unico del Procedimento;
§             Rapporto del Garante della comunicazione;
3) di dare atto che, ai sensi di quanto disposto dalla LR 1/05, il Responsabile Unico del Procedimento ha
prodotto in data 24.10.06, prot. n. 5704/06/07, la certificazione di cui all’art. 16 e il Garante della
comunicazione ha redatto in data 17 ottobre 2006 il Rapporto sull’attività svolta di sua competenza (prot. n.
U/55751/2006-07) ai sensi dell’art. 19 stessa legge, entrambi allegati al presente atto a formarne parte
integrante e sostanziale, come specificato al precedente punto 2);
4) di dare atto ai sensi di quanto d     isposto dall’art. 7 della L.R. n. 30/05 che – per effetto della variante
urbanistica che si adotta con il presente provvedimento – sulle aree individuate al punto n. 1) vengono
reiterati e/o apposti per la prima volta i vincoli preordinati all’esproprio, precisando che i loro effetti
decorreranno a far data dalla intervenuta efficacia dell’atto di approvazione della variante stessa;
5) di dare atto che, come già specificato in narrativa, all’intero finanziamento della spesa per la realizzazione
dell’opera farà fronte Soc. Autostrade S.p.A., come stabilito negli accordi siglati nel 1999 e citati in
premessa, comprese anche eventuali indennità per la reiterazioni dei vincoli urbanistici preordinati
all’esproprio;
6) di dare atto che in risposta alla comunicazione di avviso di avvio del procedimento, come meglio
specificato in narrativa, sono pervenuti numero 5 contributi da parte di soggetti privati e un contributo da
parte della provincia, dei quali è stato tenuto conto nella Relazione Tecnica Urbanistica di cui al precedente
punto 2);
7) di depositare ai sensi di quanto disposto dall’art. 17 della più volte citata L.R. n. 1/05 la variante, dopo la
sua adozione, e pubblicazione sul BURT presso la sede comunale e di trasmettere ai soggetti di cui all’art.7,
comma 1, stessa L.R. il provvedimento adottato al fine della presentazione delle eventuali osservazioni.

