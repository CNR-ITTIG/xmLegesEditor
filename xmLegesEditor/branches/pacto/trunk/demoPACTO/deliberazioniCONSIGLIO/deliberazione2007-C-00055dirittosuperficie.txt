                                       COMUNE DI FIRENZE
                                              ______________________
                             DELIBERAZIONE DI CONSIGLIO
                  Numero:       2007/C/00055 - Proposta N. 2007/00559
       Data Adozione:           17/09/2007
                   Oggetto:     Complesso immobiliare posto in via Perfetti Ricasoli - Costituzione del diritto
                                di superficie a favore della Fondazione Pignone.
                    Ufficio:    Direzione Patrimonio
                  Relatore:     Tea Albini
             Esecutività:       17/09/2007
  Data pubblicazione:           28/09/2007
                                                   -OMISSIS-
                                               IL    CONSIGLIO
        Premesso che con nota datata 6 agosto 2007 la Fondazione Pignone comunica quanto segue:
        Nuovo Pignone intende realizzare un asilo nido ad uso dei propri dipendenti, in linea con la politica
-
   di attenzione sociale e del territorio della Società, anche contemplata nello statuto della Fondazione
   Pignone a tale scopo costituita nell’Agosto 2005;
        che ha individuato a tale fine un immobile di proprietà del Comune di Firenze in via Perfetti Ricasoli,
-
   attiguo al complesso industriale della medesima società, facente parte del più ampio complesso
   immobiliare di proprietà comunale che comprende la struttura del PLF Learning Center, realizzata a suo
   tempo da GE Nuovo Pignone mediante una convenzione con il Comune di Firenze, ed attualmente in
   locazione alla stessa società;
        il fabbricato di cui sopra è al momento parzialmente occupato dal Comune di Firenze con proprio
-
   personale ed attrezzature;
        Nuovo Pignone dispone di locali in Firenze, via Panciatichi n° 31-33, al momento occupati da proprio
-
   personale, potenzialmente idonei al trasferimento del personale del Comune di Firenze;
        tali locali, per una superficie di circa 600mq ad uso uffici, più un’area di circa 400mq per eventuali
-
   sale riunioni, archivio, ecc., sono stati visionati dal personale del Comune di Firenze e giudicati idonei
   allo scopo;
        che il sopra citato complesso immobiliare dovrebbe essere concesso in diritto di superficie per
-
   almeno venticinque anni;
        CONSIDERATO che:
•              il Comune di Firenze intende agevolare l’iniziativa sopra descritta, condividendone in pieno le
   finalità;
•              l’immobile richiesto è liberabile senza oneri per l’ Amministrazione Comunale;
•              i lavori che saranno realizzati costituiranno una notevole valorizzazione della proprietà
   comunale;
          DATO ATTO che il diritto di superficie dovrà essere costituito, secondo la stima demandata alla
competente Commissione Valutazioni della Direzione Patrimonio, per il periodo di tempo strettamente
necessario a che risultino bilanciati l’attuale valore del complesso immobiliare sul quale tale diritto viene
costituito, ed il valore che tale complesso avrà, in seguito alla realizzazione dei lavori a cura della
Fondazione Pignone, quando rientrerà nella piena proprietà del Comune, maggiorato dei costi sostenuti
dalla Fondazione per la messa in disponibilità al Comune dei locali che ospiteranno il Servizio Statistica, con
esclusione di quelli relativi alle utenze;
          VISTA la nota del Direttore della Direzione Patrimonio datata 7 agosto 2007, con la quale si
comunica che la Commissione Valutazioni ha espresso parere positivo circa la congruità, secondo i
parametri sopra indicati, della costituzione del diritto di superficie per venticinque anni;
          PRESO ATTO del parere favorevole sulla regolarità tecnica del provvedimento ai sensi e per gli
effetti dell’art. 49 del D.Lgs. n. 267/2000 e dato atto che dal presente provvedimento non deriveranno effetti
contabili diretti né indiretti consistenti in impegni di spesa o diminuzioni di entrata.
          VISTO lo Statuto dell’Ente;
                                                      DELIBERA
1.        di costituire il diritto di superficie a favore della Fondazione Pignone con sede in Firenze, via Felice
     Matteucci 2, sull’immobile appresso descritto: complesso immobiliare posto in Firenze, via Perfetti
     Ricasoli 74 – 76, composto da fabbricati con superficie utile di mq. 3.489 oltre ad aree esterne
     pertinenziali, avente destinazione urbanistica D1. Su tale immobile la Fondazione Pignone potrà
     realizzare, a propria cura e spesa, una struttura essenzialmente dedicata ad asilo nido aziendale, e ad
     uffici per la parte residua; la struttura sarà realizzata e gestita sotto l’esclusiva responsabilità della
     Fondazione suddetta, nel rispetto delle normative vigenti;
2.        la durata del diritto di superficie viene stabilita in venticinque anni;
3.        la Fondazione dovrà effettuare, a propria cura e spese, gli aggiornamenti catastali necessari per la
     stipula del successivo contratto di costituzione del diritto di superficie, e gli ulteriori aggiornamenti
     catastali eventualmente necessari dopo la realizzazione dei lavori;
4.        il presente provvedimento autorizza la Fondazione Pignone a presentare il progetto necessario per
     la realizzazione dei lavori, che dovrà essere vistato dalla Direzione Patrimonio per l’inoltro alla Direzione
     Urbanistica. Per l’esame del progetto sarà assicurata la procedura d’urgenza;
5.        allo scadere del diritto di superficie il fabbricato rientrerà nella piena proprietà del Comune di
     Firenze, senza che alcunché sia dovuto, a qualunque titolo, alla Fondazione Pignone per i lavori
     realizzati. Sarà riconosciuto alla Fondazione il diritto di prelazione nel caso in cui il fabbricato venga poi
     concesso in locazione, al valore di mercato al momento rilevabile;
6.        la Fondazione Pignone provvederà, a propria cura e spese, al trasferimento degli uffici comunali
     (Servizio Statistica) che attualmente occupano il secondo piano del fabbricato di via Perfetti Ricasoli
     presso i locali posti in via Panciatichi 31 – 33, descritti in narrativa. Il Comune utilizzerà i locali messi a
     disposizione per cinque anni dietro rimborso dei soli costi per le utenze. La Fondazione si impegna a
     collaborare con il Comune di Firenze per il reperimento di ulteriori spazi, nel medesimo complesso
     immobiliare, che si rendessero necessari per il Servizio Statistica in occasione del prossimo censimento
     della popolazione; per tali ulteriori spazi il Comune di Firenze si farà carico dei costi per i canoni di
     locazione e per le utenze;
7.        la costituzione del diritto di superficie a favore della Fondazione sarà sottoposta a condizione
     risolutiva espressa, per l’ipotesi che la Fondazione stessa non realizzi, entro cinque anni dalla firma del
     contratto, gli interventi per i quali ha chiesto la disponibilità dell’immobile comunale; in tal caso la
     Fondazione dovrà, fatto salvo il risarcimento di ulteriori danni che il Comune potrà dimostrare,
     riconsegnare all’ A. C. l’immobile medesimo, nelle stesse condizioni in cui lo aveva ricevuto, e niente
     sarà comunque dovuto, da parte del Comune, per l’uso dei locali destinati al Servizio Statistica, posti in
     via Panciatichi 31-33;
8.     le condizioni di cui ai punti precedenti saranno riportate, a cura della competente Direzione
   Patrimonio, nel contratto che dovrà essere sottoscritto per la costituzione del diritto di superficie.

