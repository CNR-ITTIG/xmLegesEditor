                                        COMUNE DI FIRENZE
                                                ______________________
                            DELIBERAZIONE DI CONSIGLIO
                Numero:        2007/C/00037 - Proposta N. 2007/00401
      Data Adozione:           25/06/2007
                Oggetto:       POLO OSPEDALIERO DI CAREGGI - Adeguamento cartografico del PRG
                               riguardante la nuova viabilità di accesso da nord/ovest (II stralcio)
                  Ufficio:     Direzione Urbanistica
               Relatore:       Gianni Biagi
           Esecutività:        25/06/2007
  Data pubblicazione:          06/07/2007
                                                           OMISSIS –
                                                      -
                                                      IL CONSIGLIO
Premesso:
   Ø con propria deliberazione n. 427/587 del 11.8.2004, la Giunta Comunale approvava il progetto
       esecutivo avente ad oggetto “Polo ospedaliero di Careggi – Nuova viabilità di accesso da nord –
       ovest, II stralcio”, intervento questo previsto nel Piano triennale investimenti 2003/2005;
   Ø con propria deliberazione n. 688/838 del 14.11.2006, la Giunta Comunale – nell’ambito del
       programma “Riqualificazione partecipata per tre piazze cittadine” – approvava il progetto esecutivo
       per la realizzazione della piazza del S          odo, nel Quartiere n. 5, ed approvava altresì il quadro
       economico relativo alla prevista opera pubblica;
   Ø con la deliberazione n. 688/838/2006 sopra richiamata, la Giunta Comunale prendeva altresì atto
       della necessità che il progetto della piazza del Sodo d        ovesse coordinarsi con quello della nuova
       viabilità di accesso al Polo ospedaliero di Careggi, con particolare riferimento al suo innesto con via
       delle Panche;
   Ø a tal fine, con la stessa deliberazione veniva approvato il progetto di “Sistemazione della nuova
       viabilità dell’incrocio tra via Caldieri e via delle Panche” , in parziale variante rispetto a quello
       originariamente approvato con la deliberazione n. 427/587/2004, sopra citata.
Premesso ancora:
   Ø il progetto di sistemazione della nuova viabilità approvato con la citata deliberazione n. 688/838 del
       14.11.2006, interessa due modeste porzioni di terreno di superficie complessiva mq. 110, di
       proprietà l’una della Parrocchia di S. Pio X e l’altra della Società Finbest SpA, la cui destinazione
       urbanistica è quella di seguito indicata:
                 quanto all’area di proprietà della Parrocchia: zona G, sottozona G2e “attrezzature e servizi
            -
                 pubblici di quartiere esistenti”, con simbolo di attrezzature religiose;
                 quanto all’area di proprietà Finbest: già destinata a zona G, sottozona G2p “attrezzature e
            -
                 servizi pubblici di quartiere di progetto” con simbolo di attrezzature per l’istruzione – e
                 dunque gravata da vincolo preordinato all’esproprio – ed ora “area non pianificata”, ai sensi
                 e per gli effetti dell’art. 9 del DPR 8.6.2001 n. 327 “Testo Unico in materia di espropriazione
                 per pubblica utilità”.
    Ø la realizzazione della nuova viabilità nella sua versione modificata, rende necessario che le aree di
        cui sopra siano destinate a zona F sottozona F3 “viabilità di progetto a raso” con conseguente,
        relativo adeguamento della cartografia del vigente PRG.
Premesso infine:
      Ø le aree come sopra individuate – in quanto collegate al progetto di opera pubblica, e gravate dal
            conseguente vincolo preordinato all’esproprio – sono destinate ad essere acquisite nella proprietà
            del Comune, attraverso l’apposita procedura coattiva;
      Ø a tal proposito i proprietari interessati – e più precisamente, l’Ente parrocchiale con nota del
            29.6.2006 prot. n. DSTE 5735/03, e la Società Finbest SpA con nota del 14.3.2007 prot. n. DP
            514/093, entrambe allegate al presente atto quale sua parte integrante e sostanziale – hanno
            manifestato la propria disponibilità ad un accordo di cessione volontaria delle aree stesse, in
            sostituzione del decreto di esproprio.
Tutto quanto sopra premesso, e ritenuto di provvedere in merito;
Vista la relazione tecnica allegata al presente atto quale sua parte integrante e sostanziale;
Visto l’art. 49 del D.Lgs. 18.8.2000 n. 267, e preso atto del parere di regolarità tecnica reso in ordine al
presente provvedimento, precisando che da esso non deriveranno diretti effetti contabili consistenti in
impegni di spesa o riduzioni di entrata;
Ritenuto – attesa l’urgenza – di rendere il presente provvedimento immediatamente es eguibile ai sensi
dell’art. 134 del D.Lgs. n. 267/2000 sopra richiamato
                                                       DELIBERA
     1.   di approvare – per le ragioni espresse in narrativa – l’adeguamento cartografico del vigente PRG,
          limitatamente alle nuove, diverse aree interessate dal progetto di “Sistemazione della nuova viabilità
          dell’incrocio fra via Caldieri e via delle Panche”, approvato dalla Giunta Comunale con propria
          deliberazione n. 688/838 del 14.11.2006;
     2.   di dare atto – in forza dell’adeguamento di cui al punto che precede – che la destinazione delle aree
          da esso interessate è quella di seguito indicata:
                    da zona G, sottozona G2e “attrezzature e servizi pubblici di quartiere esistenti” con simbolo
               -
                    di attrezzature religiose, a zona F, sottozona F3 “viabilità di progetto a raso”;
                    da zona G, sottozona G2p “attrezzature e servizi pubblici di quartiere di progetto” con
               -
                    simbolo di attrezzature per l’istruzione, a zona F sottozona F3 “viabilità di progetto a raso”
                   il tutto meglio rappresentato nelle planimetrie del PRG “ Disciplina del suolo e degli edifici” –
                   stato di diritto e stato modificato – allegate al presente provvedimento quale sua parte
                   integrante e sostanziale;
     3.   di dare atto che le destinazioni a zona F sottozona F3 come sopra impresse, costituiscono per le
          aree da esse interessate vincolo preordinato all’esproprio, ai sensi e per gli effetti dell’art. 9 del DPR
          8.6.2001 n. 327;
     4.   di prendere atto che i proprietari delle aree di cui al precedente punto 3 – la Parrocchia S.Pio X e la
          Società Finbest SpA – intendono concludere l’accordo di cessione volontaria delle aree stesse,
          secondo quanto previsto dall’art. 45 del DPR n. 327/2001 sopra richiamato;
     5.   di autorizzare – per quanto sopra – il competente Ufficio Espropri ad adottare tutti gli atti necessari
          alla conclusione dell’accordo di cessione volontaria, di cui al punto che precede.

