                                       COMUNE DI FIRENZE
                                               ______________________
                                 DELIBERAZIONE DI GIUNTA
                   Numero:      2004/G/00105 - 2003/01156
         Data Adozione:         30/03/2004
                   Oggetto:     Imposta Comunale sugli Immobili (ICI) - Approvazione delle aliquote e delle
                                detrazioni d'imposta per l'anno 2004
                     Ufficio:   Direzione Entrate
                  Relatore:     Giuseppe Matulli
               Esecutività:     19/04/2004
   Data pubblicazione:          09/04/2004
                                                      LA GIUNTA
        Visto il Decreto Legislativo 30 dicembre 1992, n. 504, istitutivo dell’Imposta Comunale sugli Immobili
(ICI) e successive modifiche ed integrazioni;
        Visto quanto dispone il regolamento per l’applicazione dell’ICI, adottato dal Consiglio comunale ai
sensi degli articoli 52 e 59, comma 1, del decreto legislativ 15 dicembre 1997, n. 446;
                                                                o
        Vista la propria deliberazione n. 147/122 del 31/03/2003 con cui venivano stabilite le aliquote e le
detrazioni ICI per l’anno 2003;
        Preso atto degli indirizzi generali espressi dal Consiglio Comunale in materia di aliquote e detrazioni
ICI;
        Richiamati i riferimenti normativi e le motivazioni addotte a sostegno delle deliberazioni sopra citate, a
cui si fa rinvio;
        Ritenuto, quindi, di confermare per l’anno d’imposta 2004 le stesse aliquote, detrazioni ICI e relative
fattispecie applicative vigenti per l’anno 2003;
        Confermato, come espressamente previsto dal richiamato regolamento sull’applicazione dell’ICI:
     §    la necessità che (esclusi gli immobili direttamente adibiti ad abitazione principale di residenza e loro
          pertinenze, a cui appartiene di diritto l’aliquota ridotta) la fruizione del beneficio dell’applicazione
          dell’aliquota agevolata, sia sottoposta all’onere per i contribuenti di presentare apposita
          autocertificazione alla Direzione Entrate - Servizio ICI entro il termine di scadenza della seconda
          rata, dichiarando, ai sensi del D.P.R. n. 445 del 28.12.2000, il possesso dei requisiti previsti;
     §    la necessità di sottoporre al suddetto onere di autocertificazione i soggetti passivi al fine di usufruire
          dell’applicazione dell’aliquota ordinaria (7 per mille) - anziché dell’aliquota derogatoria del 9 per mille
          deliberata ai sensi della Legge n. 431 del 23.12.1998 - “Disciplina delle locazioni e del rilascio degli
          immobili adibiti a uso abitativo” (art. 2, comma 4) - nel caso di unità immobiliari ad uso abitativo per
          le quali non risultino essere stati registrati contratti di locazione da almeno due anni ma siano
          concesse in uso gratuito ai familiari del soggetto passivo (intendendosi per tali il coniuge, i parenti
          entro il terzo grado e gli affini entro il secondo grado) che vi risiedano anagraficamente e di fatto vi
          abitino stabilmente;
     §    la necessità che i contribuenti - con l’esclusione di coloro che possono beneficiare solo della
          detrazione complessiva di € 103,29 - i quali intendono usufruire delle agevolazioni d’imposta
          presentino apposita autocertificazione alla Direzione Entrate - Servizio ICI entro il termine di
          scadenza della seconda rata, dichiarando, ai sensi del D.P.R. n. 445 del 28.12.2000, il possesso dei
          requisiti previsti;
        Ritenuto opportuno esonerare dai sopra riportati oneri di dichiarazione i contribuenti che hanno già
presentato analoga documentazione relativa agli anni precedenti, a condizione che perduri nel 2004 il
possesso dei requisiti richiesti per la fruizione del beneficio;
        Richiamato quanto disposto dall’art. 5 del vigente regolamento comunale per l’applicazione dell’ICI,
che stabilisce il concetto di “pertinenza” ai fini dell’applicazione dell’imposta e secondo il quale, nel caso in
cui la detrazione d’imposta prevista per l’abitazione principale di residenza sia superiore all’imposta dovuta
per tale abitazione, è possibile detrarre l’eccedenza dall’imposta dovuta per le relative pertinenze;
        Preso atto che, secondo le previsioni elaborate dalla Direzione Entrate, il gettito presunto complessivo
per l’esercizio 2004 derivante dall’applicazione delle aliquote sopra riportate approssima la previsione di
bilancio;
        Visto il D. Lgs. n. 267 del 18/8/00 “Testo unico delle leggi sull’ordinamento degli enti locali” e,
segnatamente, l’art. 42, comma 1, lett. f) e l’art. 48;
        Visto il Decreto del Ministero dell’Interno 23/12/2003 (pubblicato sulla G.U. 31/12/2003 n. 302), con il
quale il termine per l’approvazione delle aliquote e tariffe dei tributi locali è stato prorogato, per l’anno 2004,
al 31 marzo;
        Visto l’art. 58, comma 4 del Decreto Legislativo 15 dicembre 1997, n. 446, il quale dispone che le
deliberazioni comunali relative alla determinazione dell’aliquota e alle detrazioni dell’imposta comunale sugli
immobili sono pubblicate per estratto nella Gazzetta Ufficiale;
        Preso atto del parere favorevole relativo alla regolarità tecnica del provvedimento, ai sensi e per gli
effetti dell’art. 49 del richiamato Testo Unico (D. Lgs. n. 267 del 18/8/00);
                                                     DELIBERA
1) - di stabilire per l’anno 2004, secondo le motivazioni espresse in narrativa, le seguenti aliquote ICI:
        a) una aliquota ridotta del 5,6 (cinque virgola sei) per mille in favore:
   Ø    delle persone fisiche soggetti passivi e dei soci delle cooperative edilizie a proprietà indivisa, residenti
        nel Comune, per l’unità immobiliare direttamente adibita ad abitazione principale;
   Ø    delle persone fisiche soggetti passivi e dei soci delle cooperative edilizie a proprietà indivisa, residenti
        nel Comune, per l’unità immobiliare qualificabile come “pertinenza”, anche se distintamente iscritta in
        catasto, in quanto parte integrante dell’abitazione principale di residenza, purchè sia destinata ed
        effettivamente utilizzata in modo durevole a servizio della stessa unità immobiliare principale e purchè
        sia:
        a. classificata e/o classificabile nelle categorie catastali C/2 (cantine e locali di deposito), C/6 (stalle,
              scuderie, rimesse, autorimesse), C/7 (tettoie chiuse o aperte e posti auto);
        b. direttamente utilizzata dal soggetto passivo (proprietario, usufruttuario o titolare di altro diritto
              reale di godimento, anche se in quota parte) tenuto al pagamento dell’imposta per l’abitazione
              principale e, quindi, con l’esclusione delle pertinenze oggetto, a qualunque titolo, di detenzione
              da parte di terzi;
      b) una aliquota agevolata del 5,7 (cinque virgola sette) per mille in favore:
   Ø    delle persone fisiche soggetti passivi, residenti nel Comune, per l’unità immobiliare destinata a civile
        abitazione che costituisca - oltre alle relative eventuali pertinenze - l’unica proprietà posseduta sul
        territorio nazionale, con le sue eventuali pertinenze, concessa in uso gratuito a parenti di primo grado
        in linea retta, a condizione che il soggetto che l’utilizza vi abbia stabilito la propria residenza, così
        come intesa ai fini anagrafici e vi abbia effettiva stabile dimora;
   Ø    delle persone fisiche soggetti passivi, residenti nel Comune, per l’unità immobiliare destinata a civile
        abitazione che costituisca - oltre alle relative eventuali pertinenze - l’unica proprietà posseduta sul
         territorio nazionale, che sia locata con contratto registrato ad un soggetto, residente nel Comune, che
         la utilizzi come abitazione principale oppure che sia occupata senza titolo in presenza di procedura di
         sfratto prevista dalle norme di legge;
   Ø     delle persone fisiche soggetti passivi e dei soci delle cooperative edilizie a proprietà indivisa, per
         l'unità immobiliare ad uso abitativo e sue eventuali pertinenze, posta sul confine comunale con doppio
         accatastamento, che costituisca con l'unità ubicata nel comune confinante la dimora abituale;
   Ø     delle persone fisiche soggetti passivi anziani o disabili che acquisiscono la residenza anagrafica
         presso istituti di ricovero o sanitari a seguito di ricovero permanente, per l’abitazione e sue eventuali
         pertinenze di cui sono proprietari o usufruttuari, a condizione che essa sia l’unica abitazione
         posseduta su tutto il territorio nazionale e non risulti in alcun modo locata;
   Ø     delle persone fisiche soggetti passivi per l’unica unità immobiliare accampionata a civile abitazione
         posseduta sul territorio comunale, che risulti occupata abusivamente e per la quale il soggetto passivo
         abbia presentato denuncia alle competenti autorità;
   Ø     delle persone fisiche e giuridiche soggetti passivi per tutte le unità immobiliari accampionate a civile
         abitazione che siano state concessa in locazione con contratto-tipo concordato ai sensi dell’art. 2,
         comma 3, della L. n. 431/1998, limitatamente al periodo dell’anno in cui si verifichi detta condizione;
   Ø     delle persone fisiche e giuridiche soggetti passivi per tutte le unità immobiliari accampionate nelle
         categorie “C/1”, “C/2” e “C/3” e date in locazione per l’utilizzo esclusivo di attività di esercizio
         commerciale o artigianale definito dal Comune “storico” o “tipico” ed inserito nell’apposito albo;
         c) una aliquota del 9 (nove) per mille - in deroga alla aliquota massima - per le unità immobiliari ad
uso abitativo per le quali non risultino essere stati registrati contratti di locazione da almeno due anni;
         d) una aliquota ordinaria del 7 (sette) per mille per tutte le unità immobiliari diverse da quelle di cui
alle precedenti lettere a), b), c).
          Fatto salvo quanto previsto alla precedente lettera b), relativamente alle fattispecie costituite dalle
unità immobiliari concesse in uso gratuito a parenti di primo grado in linea retta, può essere applicata
l’aliquota ordinaria del 7 (sette) per mille, p     revia presentazione di apposita autocertificazione, alle unità
immobiliari ad uso abitativo per le quali non risultino essere stati registrati contratti di locazione da almeno
due anni ma siano concesse in uso gratuito a familiari del soggetto passivo d’imposta - intendendosi per tali
il coniuge, i parenti entro il terzo grado e gli affini entro il secondo grado - a condizione che il soggetto
utilizzatore vi abbia stabilito la propria residenza, così come intesa ai fini anagrafici, e vi abbia effettiva
stabile dimora.
2) - Di determinare per l'anno 2004, per quanto esposto in narrativa, le detrazioni ICI, ai sensi dell'art. 8,
comma 3, del D. Lgs. n. 504/1992 e successive modificazioni:
 a) in € 258,23 :
Ø     a favore delle persone fisiche soggetti passivi d’imposta e dei soci di cooperative edilizie a proprietà
      indivisa residenti nel Comune, che siano disabili totali o invalidi di grado non inferiore al 90% (o che
      presentino nel proprio nucleo familiare persone conviventi nella suddetta situazione), proprietari
      nell’intero territorio nazionale della sola unità immobiliare direttamente adibita ad abitazione principale e
      sue eventuali pertinenze - come individuate dal vigente regolamento comunale per l’applicazione dell’ICI
      - a condizione che il loro nucleo familiare, inteso come da risultanze anagrafiche, non abbia prodotto
      nell’anno precedente altri redditi, con l’esclusione di quello dell’immobile, o comunque, se prodotti, siano
      stati di natura pensionistica e non superiori a € 22.500,00 lordi;
Ø     a favore delle persone fisiche, soggetti passivi e dei soci di cooperative edilizie a proprietà indivisa,
      residenti nel Comune, proprietari nell’intero territorio nazionale della sola unità immobiliare direttamente
      adibita ad abitazione principale e sue eventuali pertinenze - come individuate dal vigente regolamento
      comunale per l’applicazione dell’ICI - a condizione che il loro nucleo familiare, inteso come da risultanze
      anagrafiche, non abbia prodotto nell’anno precedente altri redditi, con l’esclusione di quello dell’immobile
      o comunque, se prodotti, siano stati di natura pensionistica e non superiori a € 12.000,00 lordi;
b)         in € 103,29 :
Ø    a favore delle persone fisiche, soggetti passivi e dei soci di cooperative edilizie a proprietà indivisa,
     residenti nel Comune, limitatamente all’unità immobiliare direttamente adibita ad abitazione principale e,
     in caso di eccedenza, alle sue eventuali pertinenze, come individuate dal vigente regolamento comunale
     per l’applicazione dell’ICI;
Ø    a favore delle persone fisiche, soggetti passivi anziani o disabili che acquisiscono la residenza
     anagrafica presso istituti di ricovero o sanitari a seguito di ricovero permanente, per l’abitazione e sue
     eventuali pertinenze di cui sono proprietari o usufruttuari a condizione che essa sia l’unica abitazione
     posseduta su tutto il territorio nazionale e non risulti in alcun modo locata;
3) – di stabilire che (esclusi gli immobili direttamente adibiti ad abitazione principale di residenza e loro
pertinenze, a cui appartiene di diritto l’aliquota ridotta) ai fini dell’applicazione dell’aliquota agevolata di cui
alla lettera b) del punto 1) o dell’aliquota ordinaria del 7 per mille, esclusivamente nel caso specifico di unità
immobiliari ad uso abitativo per le quali non risultino essere stati registrati contratti di locazione da almeno
due anni concesse in uso gratuito al coniuge, a parenti entro il terzo grado o ad affini entro il secondo grado,
i soggetti che intenderanno usufruirne dovranno presentare apposita autocertificazione al Comune di Firenze
- Direzione Entrate, pena la decadenza dal beneficio, direttamente o a mezzo raccomandata con avviso di
ricevimento, entro il termine massimo della scadenza della seconda rata, nella quale l’obbligato al
pagamento del tributo dichiari e specifichi - sotto la propria responsabilità – il possesso di ogni singolo
requisito previsto per usufruire del beneficio suddetto. L’Amministrazione si riserva di richiedere la
documentazione comprovante quanto dichiarato e di svolgere controlli sulla sua veridicità. Nel caso di
dichiarazione infedele verranno applicate le sanzioni previste dalla legge. I contribuenti che hanno già
presentato analoga dichiarazione per usufruire dell’aliquota ridotta e/o agevolata nel corso degli anni
precedenti, sono esonerati dallo stesso onere nel 2004, sempre che persistano i requisiti richiesti;
4) – di stabilire che, ai fini dell’acquisizione dei benefici di cui alla lettera a) del punto 2) del presente
dispositivo, i soggetti che intenderanno usufruirne dovranno inviare apposita autocertificazione al Comune di
Firenze - Direzione Entrate, pena la decadenza dal beneficio, direttamente o a mezzo raccomandata con
avviso di ricevimento, entro il termine massimo della scadenza della seconda rata, nella forma
dell'autocertificazione nella quale l’obbligato al pagamento del tributo dichiari e specifichi - sotto la propria
responsabilità – il possesso di ogni singolo requisito previsto per usufruire del beneficio dell’ulteriore
detrazione di imposta. L’Amministrazione si riserva di richiedere la documentazione comprovante quanto
dichiarato e di svolgere controlli sulla sua veridicità. Nel caso di dichiarazione infedele verranno applicate le
sanzioni previste dalla legge. I contribuenti che hanno già presentato analoga dichiarazione per usufruire
della detrazione nel corso degli anni precedenti, sono esonerati dallo stesso onere nel 2004, sempre che
persistano i requisiti richiesti;
5) - di dare atto che l’istituzione dell’aliquota ridotta avviene nel rispetto del gettito complessivo non inferiore
a quello dell’anno precedente, così come previsto dall’art. 4, comma 1, della Legge 556/96;
6) - di dare atto che la determinazione delle detrazioni avviene nel rispetto dell’equilibrio del bilancio, così
come previsto dall’art. 8, comma 3, della D.Lgs. 504/92 sostituito dall’art. 3, comma 55, della Legge
23/12/96, n. 662;
7) – di demandare alla competente Direzione Entrate l’incarico di provvedere alla pubblicazione, per estratto,
della presente deliberazione sulla Gazzetta Ufficiale, ai sensi dell’art. 58, comma 4, del decreto legislativo n.
446/97.

