                                         COMUNE DI FIRENZE
                                                 ______________________
                                   DELIBERAZIONE DI GIUNTA
                  Numero:         2005/G/00046 - 2005/00069
         Data Adozione:           08/02/2005
                  Oggetto:        Progetto Pilota Complessità Territoriali - Approvazione del Programma
                                  Esecutivo
                    Ufficio:      Direzione Patrimonio
                  Relatore:       Paolo Coggiola
               Esecutività:       08/02/2005
   Data pubblicazione:            12/02/2005
                                                       LA GIUNTA
Considerato che il Ministero delle Infrastrutture e dei Trasporti ha promosso un Programma innovativo
denominato “Progetto pilota – complessità territoriali” da attuarsi sulla base di “idee-programma” in aree
interessate da complessità territoriali, in adesione strategica agli obiettivi prefigurati dallo Schema di
Sviluppo Spaziale del Territorio Europeo (SDEC) e della nuova stagione programmatoria 2007-2013
dell’Unione Europea;
Considerato inoltre che il suddetto Progetto pilota prevede il finanziamento di studi di fattibilità e
progettazioni di interventi materiali e immateriali per la sperimentazione e la realizzazione delle idee-
programma;
Considerato altresì che il Comune di Firenze ha promosso per quanto sopra un’idea-programma denominata
“Rafforzare l’Asse Firenze-Pisa mediante la sperimentazione di un modello di intervento, programmatico e
procedurale, mirato all’intercettazione delle opportunità derivabili dal corridoio infrastrutturale tramite la
rigenerazione e la valorizzazione del bacino fluviale e delle aree di frangia e relittuali”;
Visti i Decreti del Ministero delle Infrastrutture e dei Trasporti – Dipartimento per il Coordinamento dello
Sviluppo del Territorio, per le politiche del personale e gli affari generali – n. 1505 del 29.7.2004 e n. 123 del
27.9.2004 con i quali le risorse finanziarie per l’attuazione del suddetto Programma innovativo sono state
ripartite tra n. 11 enti locali tra i quali il Comune di Firenze;
Visto il Decreto del Ministero delle Infrastrutture e dei Trasporti – Dipartimento per il Coordinamento dello
Sviluppo del Territorio, per le politiche del personale e gli affari generali – n. 276 del 14.10.2004, allegato al
presente atto quale allegato generico, con il quale, ai fini dell’attuazione del Programma innovativo in
argomento è impegnata in favore del Comune di Firenze la somma di € 586.423,00;
Visto in particolare l’art. 5 del suddetto Decreto che stabilisce che entro 90 giorni dalla comunicazione
dell’avvenuta registrazione del decreto stesso, il responsabile del procedimento per l’attuazione del
Programma trasmette al Dipartimento per il Coordinamento dello Sviluppo del Territorio, per le politiche del
personale e gli affari generali il Programma esecutivo delle attività;
Considerato che il Dipartimento per il Coordinamento dello Sviluppo del Territorio, per le politiche del
personale e gli affari g    enerali ha comunicato l’avvenuta registrazione del decreto in data 16.11.2004 e
pertanto la scadenza per la presentazione del Programma esecutivo delle attività è il 14 febbraio 2005;
Richiamata l’ordinanza n. 1066 del 15.12.2004 con la quale è stato nominato responsabile del procedimento
del Comune di Firenze per l’attuazione del Programma il Direttore dell’Ufficio Edilizia Residenziale Pubblica;
Visto il Programma esecutivo delle attività, allegato al presente atto quale parte integrante, redatto
dall’Ufficio Edilizia Residenziale Pubblica;
Ritenuto che tale Programma sia coerente con gli obiettivi di questa Amministrazione e funzionale alla loro
realizzazione;
Preso atto del parere di regolarità tecnica reso ai sensi dell’art. 49 del D. Lgs. 267/2000;
Visto l’art. 134, comma 4, del D. Lgs 267/2000;
                                                     DELIBERA
     1.   di approvare il Programma esecutivo delle attività per l’attuazione del Programma innovativo
          “Progetto Pilota – complessità territoriali” – Idea programma “Rafforzare l’Asse Firenze-Pisa
          mediante la sperimentazione di un modello di intervento, programmatico e procedurale, mirato
          all’intercettazione delle opportunità derivabili dal corridoio infrastrutturale tramite la rigenerazione e
          la valorizzazione del bacino fluviale e delle aree di frangia e relittuali”;
     2.   di dare atto che, ai sensi dell’art. 5 del Decreto del Ministero delle Infrastrutture e dei Trasporti –
          Dipartimento per il Coordinamento dello Sviluppo del Territorio, per le politiche del personale e gli
          affari generali – n. 276 del 14.10.2004, il Direttore dell’Ufficio Edilizia Residenziale Pubblica,
          Responsabile del procedimento per l’attuazione del Programma, trasmetterà al suddetto
          Dipartimento il Programma esecutivo delle attività;
     3.   di dichiarare il presente provvedimento immediatamente eseguibile considerata l’imminenza del
          termine per la trasmissione del Programma.

