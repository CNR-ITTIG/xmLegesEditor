                                       COMUNE DI FIRENZE
                                            ______________________
                                DELIBERAZIONE DI GIUNTA
                Numero:        2006/G/00212 - 2006/00297
      Data Adozione:           26/04/2006
                Oggetto:       Avvio del procedimento per la formazione di una variante urbanistica relativa
                               al progetto sulla Nuova viabilità di cascine del Riccio ex art. 15 della LR n.
                               1/2005
                 Ufficio:      Direzione Urbanistica
               Relatore:       Gianni Biagi
            Esecutività:       26/04/2006
  Data pubblicazione:          04/05/2006
                                                   LA GIUNTA
Premesso che:
   § nell’ambito dell’ampliamento della terza corsia dell’Autostrada A1 Milano-Napoli da Barberino di
       Mugello a Incisa Valdarno, tratto Firenze Nord – Firenze Sud (tratta C), è stato predisposto il
       ripristino ambientale della ex cava di Monteripaldi al fine di allocarvi a deposito il materiale inerte
       proveniente dagli esuberi degli scavi attinenti la realizzazione dell’ampliamento dell’asse
       autostradale;
   § il deposito interessa un’area estrattiva abbandonata sul versante meridionale del rilievo di San
       Michele a Monteripaldi nei pressi della località Cascine del Riccio nel Comune di Firenze;
   § il Comune di Firenze, nella Conferenza dei Servizi del 17.06.1999 ha richiesto che l’accesso alla
       cava doveva avvenire attraverso un’apposita viabilità di collegamento tra il cantiere e la cava stessa,
       predisposta in variante all’attuale strada di accesso all’abitato di Cascine del Riccio;
   § nella medesima Conferenza è stato inoltre prescritto che la viabilità di servizio, compreso il nuovo
       ponte sul torrente Ema, venga realizzata con caratteristiche costruttive tali da poter essere
       consegnata all’Amministrazione Comunale al termine dei lavori quale viabilità definitiva a servizio
       dell’insediamento artigianale e industriale di Cascine del Riccio; conseguentemente parte della
       suddetta viabilità di servizio verrà smantellata a fine lavori. Inoltre è previsto che venga realizzata e
       resa fruibile la nuova viabilità di Cascine del Riccio e adeguata quella esistente, così come previsto
       dal vigente P.R.G. e sulla base delle indicazioni preliminari dell’Amministrazione Comunale;
   Ricordato che:
   § il verbale della Conferenza dei Servizi del 17.06.1999 inerente il progetto per l’ampliamento della
       terza corsia del tratto Firenze Nord – Firenze Sud è stato confermato e sottoscritto anche dai
       rappresentanti della Regione Toscana e della Provincia di Firenze;
   §    l’Accordo Procedimentale per l’attuazione degli interventi di potenziamento e messa in sicurezza
       dell’autostrada A1 nel tratto Firenze Nord – Firenze Sud e delle opere connesse, definito e
       sottoscritto tra l’altro, dai rappresentanti della Regione Toscana e della Provincia di Firenze, in data
       17.06.1999, fa parte integrante e sostanziale della Conferenza suddetta;
   § in data 08.10.1999 il Provveditore regionale alle opere pubbliche per la Toscana – Firenze ha
       acclarato formalmente l’intesa Stato-Regione ex art.81 D.P.R. n.616/77 e art.2 del D.P.R. 384/94,
       riguardante il progetto per l’ampliamento della terza corsia del tratto Firenze Nord – Firenze Sud
       dell’Autostrada A1 Milano - Napoli, con le raccomandazioni e prescrizioni nonché nell’osservanza
       dell’accordo procedimentale e dei protocolli d’intesa tutti contenuti nei verbali della Conferenza di
       Servizi del 21.04.1999, del 01.06.1999 e del 17.06.1999;
     Considerato che a seguito di quanto sopra esposto:
     § è stato elaborato da parte della Società Autostrade per l’Italia e in collaborazione con gli uffici
          comunali, il progetto preliminare della nuova viabilità di Cascine del Riccio e che lo stesso risulta in
          parziale difformità con le previsioni del vigente P.R.G;
     § è necessario avviare il procedimento per la formazione della relativa variante urbanistica, ai sensi
          dell’art. 15 della legge regionale 3.1.2005 n. 1 con conseguente apposizione di vincolo di esproprio
          ai sensi di quanto disposto dal Testo Unico sugli Espropri;
Viste le relazioni del Servizio Pianificazione e Grandi Progetti e del Servizio Attività Geologiche e V.I.A., e
preso atto dalle stesse che:
a) quanto agli obiettivi, alle azioni conseguenti e agli effetti territoriali e ambientali attesi, la variante
     urbanistica qui proposta:
     § rende compatibile il progetto di opera pubblica citato in premessa con le previsioni del vigente
          P.R.G;
     § migliora le condizioni ambientali e territoriali della zona in quanto realizza un nuovo sistema viario
          locale, necessario per aggirare l’abitato di Cascine del Riccio costituito da un nuovo collegamento
          compreso tra la nuova rotatoria fino al suo innesto, poco dopo la scuola, su Via delle Cinque Vie, ed
          un nuovo collegamento, che in parte sfrutta la viabilità attualmente adibita a solo uso di cantiere, per
          aggirare dalla predetta rotatoria i campi sportivi ed innestarsi su Via di Ponte a Iozzi, collegandosi
          così alla zona artigianale e industriale situata nel Comune di Impruneta;
     § persegue la finalità di apporre per la prima volta il vincolo preordinato all’esproprio e/o reiterare quei
          vincoli già apposti e decaduti per decorrenza quinquennale dei termini di legge, ricadendo
          attualmente le aree sotto la disciplina di cui all’art. 9 del testo unico in materia edilizia approvato con
          il DPR 6 giugno 2001, n. 380,
     § consente pertanto di attivare, le procedure espropriative sulle aree necessarie all’esecuzione
          materiale dell’opera;
     b)        quanto al quadro conoscitivo, allo stato delle risorse e alle ulteriori ricerche da svolgere la
               variante urbanistica:
     -     non comporta alcun decremento della dotazione complessiva degli standard di cui al D.M. 2.4.1968
          n.1444;
     -    è coerente con gli obiettivi del Piano Strutturale, approvato dal Comune di Firenze con deliberazione
          consiliare n. 59/39 del 20.4.2004, dove l’area oggetto di intervento è individuata nella Tav.11– Unità
          territoriali omogenee elementari- degli elaborati di progetto del Tomo III, all’interno dell’UTOE n.14
          Collina Sud; inoltre nella Tav.4- Sistema della mobilità- degli elaborati di progetto, l’area è identificata
          nel Sub-sistema della mobilità su strada, come viabilità da potenziare;
     -    è compatibile con i vincoli sovraordinati al P.R.G. gravanti sull’area che ne è oggetto;
     -    delimitazione del perimetro del Centro Abitato (Art.17 L.765/67): l’area ricade in gran parte fuori dal
          perimetro del centro abitato ed in piccola parte entro il perimetro del centro abitato;
     c)        quanto agli eventuali apporti conoscitivi da parte di Enti ed organismi pubblici si prescinde da
               essi dal momento che la variante urbanistica qui proposta non interferisce con gli strumenti della
               pianificazione regionale e provinciale, è connessa alla realizzazione dell’opera pubblica
               richiamata in premessa, ed è pertanto di esclusivo interesse comunale;
     d)        quanto agli eventuali pareri, nulla – osta o assensi da parte di Enti o organi pubblici ai fini della
               approvazione della variante urbanistica in oggetto si precisa che gli atti costituenti la variante
               stessa sono soggetti unicamente al deposito presso l’Ufficio Regionale per la tutela del territorio,
               al quale sarà provveduto prima della sua formale adozione da parte del Consiglio Comunale;
il tutto come meglio rappresentato nella relazione urbanistica e nella certificazione dirigenziale, entrambe
allegate al presente atto a formarne sua parte integrante e sostanziale.
Considerato che – ai sensi degli articoli 19 e 20 della legge regionale n. 1 del 3.1.2005 – gli atti di
pianificazione devono essere assistiti, in ogni loro fase, dalla figura del Garante d       ella comunicazione che
deve assicurare una diffusa informazione in merito agli atti stessi;
Preso atto che, ai fini di cui sopra, con propria determinazione n. 2006/DD/03361 del 4.04.2006 il Direttore
della Direzione Urbanistica ha individuato – in via provvisoria e limitatamente al procedimento in oggetto – la
figura del Garante nella persona della Dott.ssa Silvia Scarsella, dipenendente della Direzione stessa;
Tutto quanto sopra premesso, e ritenuto di provvedere in merito;
Ravvisata la propria competenza in ordine al presente avvio del procedimento, trattandosi di proposta
preliminare intesa a promuovere una variante urbanistica di esclusivo interesse comunale, da sottoporre poi
all’attenzione del Consiglio Comunale per la sua successiva adozione ed approvazione;
Di dare atto che ai sensi di quanto disposto dall’art. 7 e ss della L.R. n.30 del 17.2.2005, avente ad oggetto
“Disposizioni in materia di espropriazione per pubblica utilità”, e a far data dall’atto di approvazione della
presente variante, sulle aree private sarà apposto il vincolo preordinato all’esproprio;
Visto l’art. 49 del D.Lgs. 18.8.2000 n. 267 e preso atto del parere di regolarità reso in ordine al presente
provvedimento, precisando che da questo non deriveranno diretti effetti contabili consistenti in impegni di
spesa o riduzioni di entrata;
Vista la legge regionale n. 1 del 3.1.2005;
Visto il DPR n. 327/2001 (T.U. Espropri), come modificato dal D.Lgs. 27/12/02, n.302 e la Legge Regionale
n. 30 del 17.2.05;
                                                    DELIBERA
     1.  di avviare – ai sensi dell’art. 15 della legge regionale n. 1 del 3.1.2005 – il procedimento per la
         formazione di una variante al vigente P.R.G. relativa alle aree meglio descritte nella relazione
         urbanistica allegata, correlata al progetto di opera p ubblica avente ad oggetto: “Nuova viabilità di
         cascine del Riccio”
     2.  di dare atto che con il progetto di variante di cui al precedente punto 1 le attuali destinazioni
         vincolistiche del vigente P.R.G. subiranno le seguenti modifiche:
          Da:                                                 A:
          Sottozona F3: Viabilità di progetto a raso          Sottozona F3: Viabilità di progetto a raso
          Sottozona E2: agricola di particolare interesse     Sottozona F3: Viabilità di progetto a raso
          Sottozona G1p: verde pubblico e sportivo di
                                                              Sottozona F3: Viabilità di progetto a raso
          progetto, con simbolo di attrezzatura sportiva
          Aree di tutela boscate e cespugliate                Sottozona F3: Viabilità di progetto a raso
          Sottozona H1: aree di verde privato e di
                                                              Sottozona F3: Viabilità di progetto a raso
          pertinenza
          Sottozona E2: agricola di particolare interesse     Sottozona F3: Viabilità di progetto in galleria
          Sottozona F3: Viabilità di progetto a raso          Sottozona F3: verde di corredo stradale
          Sottozona E2: agricola di particolare interesse     Sottozona F3: verde di corredo stradale
          Sottozona G1p: verde pubblico e sportivo di
                                                              Sottozona F3: verde di corredo stradale
          progetto, con simbolo di attrezzatura sportiva
          Sottozona G1p: verde pubblico e sportivo di
                                                              Sottozona F3: verde di corredo stradale
          progetto, con simbolo di verde pubblico
          Sottozona G2p: attrezzature e servizi di progetto,
                                                              Sottozona F3: verde di corredo stradale
          con simbolo di parcheggio
          Aree di tutela boscate e cespugliate                Sottozona F3: verde di corredo stradale
          Sottozona G1p: verde pubblico e sportivo di         Sottozona G1p: verde pubblico e sportivo di
          progetto, con simbolo di attrezzatura sportiva      progetto, con simbolo di verde pubblico
     3.  di dare atto che con la presente procedura di variante urbanistica le aree di cui al precedente punto
         saranno sottoposte al vincolo preordinato all’esproprio ai sensi e per gli effetti di cui all’art. 7 e ss.
         della citata L.R. n. 30/05;
4. di riservarsi, prima dell’adozione del provvedimento di variante urbanistica al PRG, di adeguare la
   destinazione di piccole e poco significative porzioni del territorio comunale, in quanto ricadute
   conseguenti al progetto viario in oggetto;
5. di dare atto che il Garante della comunicazione di cui all’art. 19 della legge regionale n. 1/2005 è
   stato individuato nella persona della dr. Silvia Scarsella, a tale ruolo nominata con determinazione
   direttoriale n. 2006/DD/03361 del 4.04.2006;
6. di prendere atto che gli elaborati grafici e descrittivi costituenti il progetto di variante di cui trattasi
   sono quelli di seguito indicati, allegati al presente atto a formarne sua parte integrante e sostanziale:
        a. - relazione urbanistica del Servizio Pianificazione e Grandi Progetti e suoi allegati;
                   § allegato 1- inquadramento territoriale CTR 1:5.000 con individuazione dell’area;
                   § allegato 2- vincoli sovraordinati al PRG;
                   § allegato 3- schema grafico di proposta;
                   § allegato 4- relazione sulla pericolosità geologica ed idrogeologica-idraulica;
        b. - certificazione del Responsabile del procedimento prot n. 22398/06/07 del 24 aprile 2006;
        c. - determinazione direttoriale n. 2006/DD/03361 del 4.04.2006.
        d. - di dichiarare il seguente provvedimento immediatamente eseguibile.

