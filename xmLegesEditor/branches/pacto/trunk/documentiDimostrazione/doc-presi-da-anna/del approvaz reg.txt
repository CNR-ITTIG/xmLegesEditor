COMUNE DI FIRENZE
___________________________
DELIBERA  08/04/2002
Data stesura atto......: 15/01/2002  Numero proposta di delibera: 00041
In Rete civica dal: 10/05/2002
Protocollo interno ufficio: 00083

Num. approvazione.: 00021-Consiglio

Direzione proponente: 0022. Direzione Urbanistica

OGGETTO: Regolamento Edilizio - approvazione modifiche.


- O M I S S I S -
I L C O N S I G L I O
Premesso che:
- con propria deliberazione n. 442 del 19/04/99 veniva approvato il nuovo Regolamento Edilizio del Comune di Firenze, che ha sostituito sostanzialmente, delineando un quadro complessivo della normativa urbanistico-edilizia, il precedente Regolamento Edilizio, di cui alle proprie deliberazioni n. 1293/97, n. 2968/97 e n. 1154/98;
- con propria Deliberazione n. 346/103 del 26/06/00 sono state approvate le modifiche al Regolamento Edilizio, in ottemperanza a quanto disposto dalla L.R. 14/10/99, n. 52 "Norme sulle concessioni, le autorizzazioni e le denunce d'inizio delle attività edilizie - Disciplina dei controlli nelle zone soggette al rischio sismico- Disciplina del contributo di concessione- Sanzioni e vigilanza sull'attività urbanistico-edilizia - Modifiche ed integrazioni alla Legge regionale 23 maggio 1994, n. 39, e modifica della Legge regionale 17 ottobre 1983 n. 69";
- con propria Deliberazione n. 214/79 del 9/7/2001 sono state approvate le modifiche al Regolamento Edilizio per dare soluzione a tematiche emerse dalla gestione delle procedure edilizie per quanto riguarda, soprattutto, gli interventi edilizi in Centro Storico e le funzioni ammissibili all'interno dello stesso, la disciplina delle aree soggette ad esproprio e la correzione di alcuni errori materiali; 
Ritenuto di modificare essenzialmente la composizione e i compiti delle Commissioni consultive dell'Amministrazione comunale, in linea con i criteri di snellezza e semplificazione dei procedimenti amministrativi e del principio di responsabilità individuale, che sempre più chiaramente li caratterizzano, in conformità altresì a quanto stabilito all'art. 96 del "Testo Unico Ordinamento Enti Locali" - Riduzione degli organismi collegiali- nonché in relazione anche all'attribuzione delle Posizioni Organizzative all'interno del Servizio Edilizia Privata;
Ritenuto altresì necessario apportare ulteriori modifiche dell'articolato finalizzate soprattutto ad una definizione inequivoca del testo normativo;
Vista la Relazione Tecnica del Dirigente del Servizio Edilizia Privata del 30/11/2001;
Vista la L. 1150/42;
Vista la L.R. 5/95;
Vista la L.R. 52/99;
Visto il Decreto Legislativo n. 267/00;
Vista la L. 340/00;
Preso atto del parere relativo alla legittimità tecnica del presente provvedimento deliberativo, ai sensi dell'art. 49 del Decreto Legislativo n. 267 del 18/08/00;
D E L I B E R A
1) di approvare, ai sensi dell'art. 33 della Legge Urbanistica n. 1150 del 17/08/1942 e dell'art. 35 della L.R. n. 5 del 16/01/95, le modifiche al vigente Regolamento edilizio indicate nell'allegato documento, parte integrante e sostanziale, della presente Deliberazione (All. 1);
2) di abrogare qualsiasi altra disposizione in contrasto con la normativa oggetto di approvazione con la presente Deliberazione;
3) di stabilire che alle richieste di concessione, autorizzazione edilizia o D.I.A., presentate prima dell'approvazione delle succitate modifiche, su richiesta dell'interessato, si continuino ad applicare le norme vigenti al momento di presentazione dell'atto.
Posta in votazione la proposta si hanno i seguenti risultati accertati e proclamati dal Presidente assistito dagli scrutatori sopra indicati:
favorevoli
23

contrari
-

astenuti
6:
ABBATE VALERIO
BECONCINI GABRIELE

CHECCUCCI GAIA
GIOCOLI BIANCA MARIA

GRAZZINI GRAZIANO
SGHERRI MONICA
essendo presenti 29 consiglieri.

LA PROPOSTA E' PERTANTO APPROVATA.
Dopodiché il Presidente propone al Consiglio di rendere immediatamente eseguibile, ai sensi e per gli effetti di legge, il presente provvedimento.
IL CONSIGLIO APPROVA ALL'UNANIMITA'.
SEGUE ALLEGATO
ALLEGATI PARTE INTEGRANTE
1. Relazione tecnica - (copiata in delibera).
