COMUNE DI FIRENZE
______________________
DELIBERAZIONE DI CONSIGLIO  25/06/2007 Numero: 2007/C/00038

Oggetto: Statalizzazione dell’ITI-IPIA Leonardo da Vinci. Approvazione convenzione con l'Ufficio Scolastico Regionale per la Toscana

Ufficio: Direzione Istruzione
Relatore: Daniela Lastri
Esecutività: 25/06/2007
Data pubblicazione: 06/07/2007
- O M I S S I S -
I L C O N S I G L I O
Premesso che:
-
Il Comune di Firenze gestisce da più di un secolo l’Istituto “Leonardo da Vinci” costituito da un Istituto Tecnico Industriale e da un Istituto Professionale per l’Industria e l’Artigianato, con una frequenza attestata su circa 1.800 studenti, più della metà dei quali di provenienza interprovinciale e regionale;
- In applicazione della Legge n. 62 del 10.03.2000 e n. 388 del 31.12.2000, l’Istituto è stato riconosciuto Scuola paritaria con decreto del Ministero Pubblica Istruzione del 29.12.2000, seguito da due decreti del Ministero, specifici per le due scuole, datati 28.02.2001, in modo tale che corsi ed orari sono conformi a quelli degli Istituti statali d’istruzione superiore e i titoli di studio rilasciati godono di analogo valore legale;
- Con deliberazione n. 4654/3532 del 18.10.1979 venivano estese al Preside ed al personale docente dell’I.T.I. L. da Vinci le norme sullo stato giuridico ed economico del corrispondente personale statale contenute nei DD.PP.RR. 31.05.1974 n. 417, 418, 419 e successive modificazioni, “in quanto compatibili
con la diversa organizzazione amministrativa del Comune”, e fermo restando che la disciplina dell’organizzazione dell’Istituto rimaneva di competenza dell’Amministrazione Comunale;
Rilevato che la gestione dell’Istituto – di così rilevanti dimensioni – ha assunto nel tempo un onere sempre meno compatibile con la riduzione delle risorse disponibili nei bilanci comunali, e ciò anche in considerazione del fatto che la Scuola superiore non rientra nelle competenze istituzionali del Comune;
Dato atto pertanto che con deliberazione n. 710/599 del 09.08.2002 la Giunta Comunale valutava l’opportunità di approntare un piano di riorganizzazione dell’I.T.I. IPIA L. da Vinci al fine di consentirne un adeguato funzionamento in relazione alla carenza di risorse finanziarie, con riferimento agli standard ed ai parametri attualmente utilizzati dallo Stato per l’organizzazione ed il funzionamento di Istituti Superiori analoghi, demandando a tal fine all’Assessorato alla Pubblica Istruzione la costituzione di un apposito gruppo di lavoro, nominato quindi con ordinanza n. 7625 del 25/10/2002;
Dato atto che l’obiettivo sopra esplicitato di razionalizzazione della spesa veniva inserito nella Relazione Previsionale e Programmatica che accompagnava il bilancio di previsione per gli esercizi 2002,2003,2004 e 2005;
Rilevato che il Gruppo di cui sopra concludeva i propri lavori nell’aprile 2003 senza per altro poter pervenire ad approdi risolutivi non essendo possibile, per la specificità dell’Istituto all’interno della organizzazione comunale, incidere in maniera sensibile sui costi, per gran parte non comprimibili;
Considerato che nel frattempo l’Amministrazione Comunale - accertata la disponibilità al riguardo del Ministero – aveva manifestato l’intenzione di procedere al passaggio allo Stato dell’Istituto individuando in tale soluzione, non solo il modo istituzionalmente corretto per alleggerire, sia pur gradualmente, l’onere a carico del bilancio comunale, ma altresì un percorso volto a salvaguardare comunque il patrimonio culturale di interesse ben più ampio della stessa città di Firenze costruito nel tempo, dandone comunicazione alle organizzazioni sindacali nell’incontro del 19.03.2003;
Ritenuto infatti che, in ragione dell’evoluzione dell’ordinamento scolastico pubblico statale, il mantenimento della gestione dell’Istituto in regime atipico rispetto a quello statale avrebbe potuto nel tempo impoverire l’offerta formativa e la relativa qualità, non avendo il Comune alcuna competenza in materia di istruzione superiore, e rischiando di non poter nemmeno garantire, in relazione agli assetti della finanza locale, le risorse adeguate alle esigenze dell’Istituto;
Rilevata nel contempo la necessità di mantenere inalterata la valorizzazione della scuola sul territorio, con riguardo anche al mercato del lavoro e allo sviluppo occupazionale, per soddisfare i bisogni formativi dell’utenza, per salvaguardare la professionalità del personale docente e non docente coinvolto, in ordine alle rispettive posizioni giuridiche e lavorative;
Considerato che il Consiglio Comunale, nella seduta del 20.12.2005, approvava l’ordine del giorno n. 893 nel quale si affermava che “sia per il riparto di competenze stabilito dalla Legge, che per le ragioni
finanziarie” considerava “fondamentale per le prospettive di sviluppo dell’ITI agli stessi livelli di qualità finora
assicurati dalle sole risorse del Comune di Firenze, che l’Istituto possa essere inserito nel circuito formativo
secondario statale”, ed a tal fine invitava il Sindaco “a proseguire l’azione di confronto con il Ministero
dell’Istruzione affinché siano individuate le modalità anche progressive per il passaggio della gestione dell’ITI
dal Comune di Firenze allo Stato, come stabilito dalla Legge”;
Rilevato che il Consiglio Comunale, nella Relazione Previsionale e Programmatica allegata al
Bilancio di Previsione per gli esercizi 2006 e 2007 indicava fra gli obiettivi da raggiungere l’avvio del
processo di trasferimento delle competenze in ordine alla gestione dell’Istituto ITI-IPIA L. da Vinci;
Preso atto dell’interrogazione n. 549 del 22.09.2006, dell’interpellanza n. 625 del 17/10/2006 e
dell’interrogazione n. 220 del 26.03.2007 volte a conoscere lo stato delle trattative in corso col Ministero, alle
quali è stata sempre puntualmente data risposta;
Viste le deliberazioni della Giunta Regionale Toscana n. 21 del 16.01.2006 e n. 84 del 05.02.2007
con le quali è stato approvato il piano di dimensionamento scolastico rispettivamente per l’anno scolastico
2006/07 e 2007/08 prevedendo in entrambi, con l’assenso della Provincia, la trasformazione dell’ITI-IPIA L.
da Vinci da Scuola paritaria Comunale a Istituto Scolastico Statale;
Considerato che sono proseguiti i rapporti ed il confronto col Ministero della Pubblica Istruzione per
concordare tempi e modalità di trasferimento nell’ottica di assicurare agli studenti la necessaria continuità
didattica, di offrire al personale le necessarie garanzie e assicurare all’intero contesto sociale coinvolto la
persistenza di un concreto, essenziale e consolidato punto di riferimento culturale e, nello stesso tempo,
consentire al Ministero la possibilità di farsi gradualmente carico degli oneri di gestione relativi al personale e
alla didattica subentrando al Comune con le nuove assunzioni ed incarichi via via necessari;
Dato atto che i contenuti della bozza di convenzione che si andavano via via definendo sono stati
fatti oggetto di comunicazione alle organizzazioni sindacali negli incontri del 11.04.2006, 29.03.2007 e
06.06.2007;
Vista la nota prot. n. AOODGPER/UFF.IV11473/2 del 06/06/2007 con la quale il Capo Dipartimento
per l’Istruzione del Ministero della Pubblica Istruzione trasmette la bozza di convenzione rielaborata nel testo
come congiuntamente concordato in via definitiva;
Ritenuto pertanto necessario procedere alla approvazione e conseguente sottoscrizione della
convenzione allegata quale parte integrante al presente provvedimento per la trasformazione dell’ITI-IPIA L.
da Vinci in Istituto Statale a partire dall’anno scolastico 2007/2008, dando atto che si dovrà separatamente
procedere alla sottoscrizione di ulteriore convenzione con la Provincia per il passaggio alla stessa degli oneri
di cui alla Legge n. 23/96;
Visto l’art. 42 del D.Lgs. 18/08/2000 n. 267;
Dato atto della regolarità tecnica e contabile del presente provvedimento, ai sensi dell’art. 49 del
D:lgs: n. 267/2000;
Ritenuto, per l’urgenza di dare avvio alle procedure necessarie per la regolare apertura del prossimo
anno scolastico, di dichiarare il presente provvedimento immediatamente esecutivo ai sensi dell’art. 134 del
D.Lgs. n. 267/2000;
D E L I B E R A
1. sulla scorta dell’intesa concernente la statalizzazione dell’Istituto Tecnico Industriale e Professionale
Leonardo da Vinci a partire dall’anno scolastico 2007/2008, di approvare il contenuto della relativa
Convenzione da sottoscrivere con l’Ufficio Scolastico Regionale per la Toscana allegata quale parte
integrante del presente provvedimento;
2. alla sottoscrizione della predetta convenzione provvederà ,stante il disposto dell’art. 35 dello Statuto
e dell’art. 13 del Regolamento sull’ordinamento degli Uffici e dei Servizi, il Dirigente preposto alla
Direzione Istruzione;
3. di dare atto che si dovrà successivamente stipulare apposita convenzione anche con la Provincia
per il trasferimento alla stessa degli oneri di cui alla Legge n. 23/96.
