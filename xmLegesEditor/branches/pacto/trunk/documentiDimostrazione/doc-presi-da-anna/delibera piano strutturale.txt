COMUNE   DI   FIRENZE

___________________________
 

DELIBERA 04/03/2002  Numero proposta di delibera: 00017


OGGETTO: Piano Strutturale – avvio del procedimento.



- O M I S S I S -

 

I L     C O N S I G L I O

 

Premesso che:

 

· il Comune di Firenze è dotato di Piano Regolatore Generale adottato con deliberazione consiliare n. 604 del 12.7.1993 e approvato con deliberazione del Consiglio Regionale n. 385 del 2.12.1997 e successiva presa d’atto del Consiglio Comunale con deliberazione n. 141 del 9.2.1998, il tutto con le procedure di cui all’art. 40 della legge regionale 16.1.1995 n. 5;

 

· l’art.39 della legge regionale n. 5/1995 sopra citata, come modificato dall’art. 1 della legge regionale n. 7 del 31.1.2001, prevede – per i Comuni il cui strumento urbanistico sia stato approvato ai sensi del sopra citato articolo 40, ovvero sia stato approvato  prima del 4.2.1995 – l’obbligo di adottare il Piano Strutturale entro le scadenze fissate da una intesa concordata  tra i legali rappresentanti della Regione, delle Province e dei Comuni, da ratificarsi da ciascun Consiglio Comunale;

 

Preso atto che:

 

· in data 6.4.2001 è stato siglato l’atto di intesa tra la Provincia di Firenze e i Comuni interessati, con il quale sono state indicate – per il Comune di Firenze – le date del 31.12.2001 per avviare il procedimento per la formazione del Piano Strutturale e del 31.12.2003 per la sua adozione;

· in data 11.4.2001 l’intesa è stata formalizzata mediante la sua sottoscrizione da parte dei legali rappresentanti della Regione e della Provincia, e ratificata da questo Consiglio con propria deliberazione n. 431 dell’ 11.6.2001;

 

Vista la relazione del Direttore dell’Ufficio Tematico Piano Strutturale e Centro Storico, e preso atto che la stessa contiene tutti gli elementi previsti dalla deliberazione della Giunta Regionale n. 217 del 9.3.1998, di approvazione delle istruzioni tecniche per le comunicazioni di avvio delle elaborazioni per la formazione dei Piani Strutturali, e in particolare:

 

· l’individuazione delle risorse naturali e la rilevazione delle tendenze e delle esigenze in atto;
· l’indicazione degli atti della programmazione e della pianificazione territoriale e di settore, e degli atti di pianificazione comunale vigenti, anche di settore; 

· la ricognizione sul P.R.G. vigente e sul suo stato di attuazione;

· la definizione e verifica degli obiettivi proposti;

 

Rilevato come possa avviarsi il procedimento per la formazione del Piano Strutturale;

 

Considerato infine che – al fine di garantire una tempestiva conoscenza delle scelte dell’Amministrazione, e favorire la partecipazione dei cittadini – è necessario provvedere alla nomina del Garante dell’informazione, così come previsto dall’art. 25 della legge regionale 16.1.1995 n. 5;

 

Ritenuto di individuare il Garante dell’informazione nella persona dell’Avv. Minucci Annalisa;

 

Visto l’art. 25 della legge regionale 16.1.1995 n. 5;

 

Visto l’art. 49 del D.Lgs. 18.8.2000 n. 267 e preso atto del parere di regolarità tecnica reso in ordine al presente provvedimento, precisando che da questo non deriveranno diretti effetti contabili consistenti in impegni di spesa o riduzioni di entrata;

 

D E L I B E R A
 

1. di avviare – ai sensi dell’art. 25 della legge regionale 16.1.1995 n. 5 – il procedimento per la formazione del Piano Strutturale, del quale costituisce parte integrante e sostanziale la relazione del Direttore dell’Ufficio Tematico Piano Strutturale e Centro Storico richiamata in narrativa, che si approva con il presente atto;

 

2. di individuare il Garante per l’informazione di cui al terzo comma del sopra citato art. 25 nella persona dell’Avv. Minucci Annalisa - (Funzionario della Direzione Avvocatura).

 

Posta in votazione la proposta si hanno i seguenti risultati accertati e proclamati dal Presidente assistito dagli scrutatori sopra indicati:

 

favorevoli
 17
    
contrari
   2:
 FALQUI ENRICO
 SGHERRI MONICA
 
  
astenuti
   4:
 ABBATE VALERIO
 CIGLIANA RODOLFO
 
  
 GIOCOLI BIANCA MARIA 
 GRAZZINI GRAZIANO
 essendo presenti 23 consiglieri.

LA PROPOSTA E’ PERTANTO APPROVATA.





ALLEGATI  PARTE  INTEGRANTE

 



1. Relazione del Direttore dell’Ufficio Tematico Piano Strutturale e Centro Storico.


