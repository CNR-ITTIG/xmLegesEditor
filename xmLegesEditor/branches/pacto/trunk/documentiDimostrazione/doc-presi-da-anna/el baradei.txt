COMUNE DI FIRENZE
______________________
DELIBERAZIONE DI CONSIGLIO 09/07/2007  Numero: 2007/C/00042

Oggetto: Conferimento della Cittadinanza Onoraria di Firenze a Mohamed El-Baradei

Ufficio: Direzione Ufficio del Consiglio
Relatore: Lorenzo Marzullo
Esecutività: 09/07/2007
Data pubblicazione: 16/07/2007
- O M I S S I S -
I L C O N S I G L I O
Considerato come le armi nucleari rappresentino una gravissima minaccia per la sopravvivenza
dell’umanità e del pianeta Terra e che Firenze, da sempre, si è contraddistinta quale città operatrice di pace,
in particolare oggi, con la vicepresidenza del Sindaco Leonardo Domenici della campagna mondiale “Mayors
for Peace” per il completo disarmo nucleare;
Dato atto che l’International Energy Agency (IAEA) delle Nazioni Unite si pone a guardia contro la
proliferazione nucleare nel mondo e particolarmente contro l’attuale “Nuova proliferazione militare” segnata
dall’estendersi del numero di Paesi - come la Corea del Nord e l’Iran - che si dotano o cercano di dotarsi di
arsenali atomici e contemporaneamente dallo sviluppo tecnologico occidentale di nuovo armamento
nucleare tattico e strategico;
Considerato anche che la direzione generale di tale Agenzia è stata conferita, e riconfermata, al Dr.
Mohamed El-Baradei a partire dal 1 dicembre 1997, in un periodo di congiuntura internazionale
particolarmente delicata nella quale i rischi della proliferazione nucleare si sono resi sempre più subdoli e
minacciosi, come testimoniano i progressivi test nucleari di India, Pakistan e della Corea del Nord;
Visto che sono accaduti gravi incidenti nucleari civili come quello di Chernobyl e ThreeMiles Island e
che, nel periodo di direzione di Mohamed El-Baradei, si è particolarmente sviluppata l’opera di diffusione
delle conoscenze di base e della cultura della sicurezza e dei controlli nucleari nei paesi del Terzo Mondo,
premessa indispensabile perché il diffondersi delle tecnologie non crei rischi indebiti e non degeneri in una
nuova corsa agli armamenti nucleari;
Dato atto che lo stesso organismo IAEA ha svolto un ruolo delicatissimo e insostituibile, prima nella
crisi Irachena e attualmente nella crisi internazionale legata ai programmi nucleari Iraniani e Nord Coreani;
Dato atto inoltre che per tali attività la IAEA e il dr. Mohamed El-Baradei siano stati insigniti nel 2005
del premio Nobel per la Pace con la seguente motivazione:
“per i loro sforzi per prevenire che l’energia nucleare sia utilizzata per scopi militari e per
assicurare che l’energia nucleare per scopi pacifici sia usata nel modo più sicuro possibile.
In un momento in cui la minaccia delle armi nucleari sta nuovamente crescendo, il
Comitato Nobel Norvegese intende sottolineare che questa minaccia può essere affrontata
attraverso la più ampia cooperazione internazionale possibile. Questo principio trova oggi
la più chiara espressione nel lavoro della IAEA e del suo Direttore Generale. Nel regime di
non proliferazione nucleare, è la IAEA che controlla che l’energia nucleare non venga male
utilizzata per scopi militari, e il Direttore Generale si è distinto come un impavido fautore di
nuove misure per rafforzare tale regime.”;
Considerato infine che questo Consiglio si è espresso nel merito della campagna contro la
proliferazione Nucleare con la mozione n. 508/2005 e la risoluzione n. 434/2006;
Dato atto della mozione n. 831/2006 approvata nella seduta di Consiglio comunale del 02/04/2007
con oggetto “Per concedere la cittadinanza onoraria della città di Firenze a El-Baradei”;
Preso atto del parere relativo alla regolarità tecnica ai sensi e per gli effetti dell'art. 49 D. Legisl.vo n.
267/2000 “Testo unico delle leggi sull’ordinamento degli enti locali”;
D E L I B E R A
1. di conferire, per i motivi suddetti, la Cittadinanza Onoraria di Firenze a Mohamed El-Baradei.
