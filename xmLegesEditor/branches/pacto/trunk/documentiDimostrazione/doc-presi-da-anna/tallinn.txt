COMUNE DI FIRENZE
______________________
DELIBERAZIONE DI CONSIGLIO  16 luglio 2007 n. 2007/C/00048 

Oggetto: Patto di amicizia tra la città di Tallinn ( Estonia ) e la città di Firenze

Ufficio: Direzione Ufficio del Sindaco
Relatore: Eugenio Giani
Esecutività: 14/09/2007
Data pubblicazione: 04/09/2007

- O M I S S I S -
I L C O N S I G L I O
CONSIDERATO che il Comune di Firenze attribuisce ai patti di gemellaggio, di amicizia e di
fratellanza un ruolo basilare per lo sviluppo delle relazioni internazionali, vista la funzione attiva di città
operatrice di pace e dato l’impegno per la creazione di un’Europa fondata sui rapporti fra i popoli e non
soltanto fra le diplomazie degli stati;
VISTO che la città di Tallinn (Estonia) ha manifestato un forte interesse a gemellarsi con Firenze o
comunque a stipulare un patto di amicizia che la leghi alla città di Firenze;
CONSIDERATE le affinità che accomunano Tallinn a Firenze;
VISTO che entrambe le città hanno una popolazione di circa 400.000 abitanti ed entrambe le
province mostrano un profilo socio-economico simile per il loro forte carattere terziario, come centri regionali
amministrativi e dei servizi;
CONSIDERATO che la città di Tallinn vive attualmente una grande crescita economica , presenta
un profilo socio-economico simile a Firenze ed in entrambe il turismo ha un ruolo fondamentale;
CONSIDERATO che sia la città di Tallinn che la città di Firenze hanno caratteristiche di società
multiculturali;
VISTO che ambedue le città sono parte del progetto comunitario “Grand Travaux”, che prevede a
Firenze la modernizzazione dei trasporti pubblici con la costruzione della tramvia ed a Tallinn la ricostruzione
del porto;
VISTO che il centro storico di Tallinn, come quello di Firenze, è stato dichiarato Patrimonio mondiale
dell’Unesco;
VISTO che Tallinn è stata la patria della lingua nazionale estone, così come Firenze lo è stata per la
lingua italiana;
VISTO che l’Università di Firenze ha ritenuto rilevante lo studio della lingua estone, costituendo a
tale scopo il Dipartimento di lingue ugro-finniche con relativi corsi, borse di studio e scambi culturali;
VISTO che la città di Tallinn è candidata alla nomina di “Capitale europea della cultura” per l’anno
2011, così come Firenze lo è stata nell’anno 1986;
CONSIDERATO l’interesse del Comune di Firenze verso la città di Tallinn, dimostrato patrocinando
la pubblicazione di un volume di foto riguardante l’Estonia ed in particolare Tallinn, volume presentato in
Palazzo Vecchio il 13 ottobre 2005, alla presenza dell’Ambasciatore dell’Estonia in Italia e nel settembre
dello stesso anno a Tallinn, nel corso della II Conferenza dei Consoli Onorari dell’Estonia nel mondo;
VISTO che la città di Firenze ha già dimostrato la sua amicizia con la città di Tallinn assegnandole
nel 2005 il Premio Firenze;
VISTO che la VII Commissione Consiliare Pace e Solidarietà Internazionale, nella seduta del
12.01.2007, ha espresso parere favorevole unanime alla stipula di un patto di gemellaggio con la città di
Tallinn (Estonia);
VISTA la nota n. 661/07 dell’11/06/2007 dell’Assessore alle Relazioni Internazionali e Gemellaggi
con la quale si richiede di predisporre gli atti necessari alla stipula di un patto di amicizia con Tallinn, in
preparazione di un futuro patto di gemellaggio;
VISTA la delibera del Consiglio Comunale n. 1258/199 del 29/11/1999 con la quale è stato
approvato il Regolamento per la stipula e la gestione dei patti di gemellaggio, di amicizia e di fratellanza;
PRESO atto del parere favorevole relativo alla regolarità tecnica del presente provvedimento, ai
sensi dell’art. 49 del T.U. 267/2000, e della non rilevanza contabile del provvedimento stesso;
D E L I B E R A
per i motivi espressi in narrativa,
- di stipulare un patto di amicizia tra la città di Firenze e la città di Tallinn (Estonia), finalizzato
all’intensificazione dei rapporti culturali, sociali, politici ed economici.
